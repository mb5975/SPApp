# Knjižnica #

## Genovefa ima doma kar precej veliko in zanimivo zbirko knjig. Kljub pojavu raznoraznih elektronskih bralnikov pa meni, da je ima papir še vedno svoj čar, pa pod mizo lažje podložiš knjigo kot pa Kindle. Genovefino zbirko knjig cenijo tudi njeni prijatelji, saj na ta način pridejo do prodajnih uspešnic prej kot v knjižnici. Žal pa si Genovefa bistveno bolje zapomni vsebino knjig kot pa osebo, ki si je neko knjigo izposodila.
Pomagajte ji iz zagate s spletno aplikacijo, ki bo še najbolj spominjala na knjižnico. Aplikacija naj omogoča vnos nove knjige (vsaka knjiga naj pri vnosu dobi svojo unikatno številko), lahko celo omogočite izpis nalepke oz. kartončka za posamezno knjigo.
Poleg tega naj aplikacija omogoča tudi beleženje evidence o izposoji (torej, kdo si je izposodil katero knjigo in kdaj). Zgodovina izposoj za posamezno knjigo naj se ohranja.
Genovefinim prijateljem pa omogočite iskanje po njeni zbirki knjig in pregled statusov (ali je posamezna knjiga izposojena ali ne).
Aplikacija naj ponuja tudi izpis različnih statistik (kdo si največkrat izposodi knjigo, kdo ima trenutno največ izposojenih knjig, ...).
Aplikacija naj bo napisana tako, da bo omogočala tudi izposojo drugih reči (npr. CD-jev, orodja, ...)

Glavni problem je izposoja in rezervacija knjig. 

Poleg tega bo aplikacija omogočala: 
* prijavo in registracijo uporabnikov, 
* pogled podrobnosti posamezne knjige/izdelka,
* pogled zgodovine izposoj, 
* opomnik za bližanje roka za vračanje izdelkov, 
* filtriranje in iskanje knjig po različnih parametrih,
* ...

Aplikacija je namenjena vsem uporabnikom, ki bi si radi izposodili knjigo in pogledali, če knjižnica knjigo sploh ima.
Aplikacija bo primarno podprta na računalnikih, če bo čas, pa jo bom podprl tudi na mobilnih napravah.
